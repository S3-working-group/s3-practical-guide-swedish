---
title: "Beskriv organisatoriska drivkrafter"
---


<strong>Beskriv organisatoriska drivkrafter för att förstå, kommunicera och komma ihåg dem.</strong>

Att beskriva <a href="#" class="tooltip" title="Organisatorisk drivkraft: En drivkraft är en persons eller grupps motiv till att agera på en specifik situation. En drivkraft anses vara en **organisatorisk drivkraft** om en respons på den skulle hjälpa organisationen att generera värde, minska spill och slöseri eller undvika oönskade konsekvenser.">drivkrafter</a> kan göras av en grupp eller av en enstaka person. Beroende på deras perspektiv kan de bestämma sig för att beskriva en drivkraft som ett **problem** att lösa eller en **möjlighet** att utnyttja.

Ett enkelt sätt att beskriva en drivkraft är genom att förklara:

- **Vad händer ... :** 
    - **nuvarande situation**
    - **påverkan** som denna situation har på organisationen
- ...och **vad som behövs:** 
    - **behovet** som organisationen har i förhållande till denna situation
    - den **effekt** som ett åtgärdande av behovet kan få

Skapa en kort men mångsidig sammanfattning som innehåller precis tillräckligt med information för att tydligt förmedla behovet av en åtgärd eller ett beslut.

Sikta på en eller två meningar, så att informationen är lätt att komma ihåg och bearbeta.

Förutom sammanfattningen kan fler detaljer om drivkraften registreras i loggboken.

![Beskriv organisatoriska drivkrafter](img/process/describe-organizational-drivers.png)

## Exempel:

> *"Köket är i oordning: det finns inga rena koppar, diskbänken är full av tallrikar och det går inte att bara snabbt ta en kopp kaffe och återgå till jobbet. Vi behöver köket i ett användbart skick så att vi kan fokusera på vårt arbete.*

## 1. Nuvarande situation

> *"Köket är i oordning: det finns inga rena koppar, diskhon är full av tallrikar..."*

Beskriv den nuvarande situationen:

- Fånga kortfattat det väsentliga i det som händer och, om nödvändigt, i vilket sammanhang det inträffar.
- Var objektiv - beskriv observationer och undvik att värdera.

## 2. Påverkan

> *"...det går inte att bara snabbt ta en fika och återgå till jobbet."*

Förklara hur organisationen påverkas av denna situation:

- Klargör **varför** situationen behöver uppmärksamhet: hur påverkar den organisationen?
- Var tydlig med om effekterna är verkliga eller förväntade.
- Förklara utmaningar, förluster, möjligheter eller vinster.

## 3. Behov

> *"Vi behöver köket i ett användbart skick..."*

Förklara organisationens <a href="#" class="tooltip" title="Behov: Avsaknad av något som önskas eller anses nödvändigt (ett krav).">behov</a> i förhållande till denna situation:

- En **organisations behov** kan vara vad som helst som ett team (eller person) behöver för att på ett effektivt sätt ansvara för en <a href="#" class="tooltip" title="Domän: Ett tydligt avskiljt område av inflytande, aktivitet och beslutsfattande inom en organisation.">domän</a>.
- Var tydlig med vems behov det är ("vi behöver", "de behöver", "jag behöver").
- Om det finns oenighet om behovet kan det hjälpa att zooma ut från specifika lösningar och fokusera på vad organisationen saknar i denna situation.

## 4. Effekt

> *"...så att vi kan fokusera på vårt arbete".*

Beskriv effekten av att ta hand om behovet:

- Förklara det <a href="#" class="tooltip" title="Avsett utfall: Det förväntade utfallet av en överenskommelse, ett projekt, en åtgärd eller strategi.">avsedda utfallet</a>, potentiella fördelar eller möjligheter.
- Effekten kan vara uppenbar eller implicit, särskilt när påverkan av den nuvarande situationen redan har beskrivits.

## Utvärdera drivkrafter

Se till att utvärdera drivkrafterna regelbundet, för att fördjupa förståelsen för vad som händer och behövs.

Värdefulla frågor vid en sådan utvärdering kan vara:

- Är beskrivningen av situationen (fortfarande) korrekt?
- Förknippar vi fortfarande samma behov med situationen?
- Ligger hanteringen av drivkraften fortfarande inom vår domän?
- Är drivkraften fortfarande relevant?

<div class="bottom-nav">
<a href="navigate-via-tension.html" title="Tillbaka till: Navigera via spänning">◀</a> <a href="co-creation-and-evolution.html" title="Upp: Samskapande och utveckling">▲</a> <a href="consent-decision-making.html" title="Läs vidare: Samtyckesbeslut">▶ Läs vidare: Samtyckesbeslut</a>
</div>


<script type="text/javascript">
Mousetrap.bind('g n', function() {
    window.location.href = 'consent-decision-making.html';
    return false;
});
</script>

