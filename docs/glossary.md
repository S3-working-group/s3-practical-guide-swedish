---
title: "Begreppslista"
prev_page_title: "Författare"
prev_page_url: "authors.html"
---


<dl class="glossary">


<dt id="entry-account">Ansvara för (v.)</dt>
<dd>att ta på sig att göra någonting.</dd>


<dt id="entry-accountability">Ansvarighet (princip)</dt>
<dd><strong>Agera när något behövs, gör vad du åtagit dig och axla din del av ansvaret för organisationens framgång</strong> så att det som behöver göras blir gjort, ingenting förbises och alla gör vad de kan för att bidra till organisationens ändamålsmässighet och integritet.</dd>


<dt id="entry-intended-outcome">Avsett utfall</dt>
<dd>Det förväntade utfallet av en överenskommelse, ett projekt, en åtgärd eller strategi.</dd>


<dt id="entry-need">Behov</dt>
<dd>Avsaknad av något som önskas eller anses nödvändigt (ett krav).</dd>


<dt id="entry-circle">Cirkel</dt>
<dd>Ett självstyrande och halv-autonomt team av likvärdiga personer som samarbetar för att hantera en domän.</dd>


<dt id="entry-delegatee">Delegat</dt>
<dd>En individ eller grupp som tar ansvar för en domän som delegeras till dem, genom att bli rollinnehavare eller ett team.</dd>


<dt id="entry-delegator">Delegator</dt>
<dd>En individ eller grupp som delegerar ansvarigheten för en domän till andra.</dd>


<dt id="entry-delegation">Delegering</dt>
<dd>Utdelandet av befogenheter från en part (<em>delegatorn</em>) till en annan (<em>delegaten</em>) för att ansvara för en domän (dvs. att göra vissa saker och / eller att fatta vissa beslut), för vilka delegatorn behåller det övergripande redovisningsansvaret.</dd>


<dt id="entry-domain">Domän</dt>
<dd>Ett tydligt urskiljbart område av inflytande, aktivitet och beslutsfattande inom en organisation.</dd>


<dt id="entry-driver">Drivkraft</dt>
<dd>En persons eller grupps motiv för att agera på en specifik situation.</dd>


<dt id="entry-empiricism">Empiri (princip)</dt>
<dd><strong>Pröva alla antaganden du är beroende av genom experiment och kontinuerlig revidering</strong> så att du lär dig snabbt, förstår och kan navigera så ändamålsenligt som möjligt.</dd>


<dt id="entry-alignment">Ensning</dt>
<dd>Processen att ensa alla delar av en organisation i linje med organisationens mål.</dd>


<dt id="entry-evolve">Förädla (v.)</dt>
<dd>att utveckla gradvis.</dd>


<dt id="entry-semi-autonomy">Halv-autonomi</dt>
<dd>Människors självständighet att själva bestämma hur man skapar värde, inom ramen för begränsningarna i deras domän, och genom invändningar från delegatorn, representanter eller andra.</dd>


<dt id="entry-helping-team">Hjälpande team</dt>
<dd>Ett team av likvärdiga personer med mandat att agera på en specifik uppsättning krav.</dd>


<dt id="entry-key-responsibilities">Huvudansvar</dt>
<dd>Väsentligt arbete och beslutsfattande som krävs inom ramen för en domän.</dd>


<dt id="entry-check-in">Incheckning</dt>
<dd>Ett kort uttalande om vad som känns aktuellt för dig och hur du känner dig, något som visar dina tankar, känslor, distraktioner eller behov.</dd>


<dt id="entry-objection">Invändning</dt>
<dd>Ett argument – i relation till ett förslag, avtal, en aktivitet eller det rådande läget – som avslöjar konsekvenser eller risker bör undvikas, eller visar på värdefull förbättring.</dd>


<dt id="entry-complexity">Komplex</dt>
<dd>En miljö där man inte vet vad man inte vet, orsak och verkan kan bara förstås i efterhand och åtgärder leder till oförutsägbara förändringar. [Snowden och Boone]</dd>


<dt id="entry-constituent">Krets</dt>
<dd>Ett team (t.ex. en cirkel, team, avdelning, gren, projekt eller organisation) som delegerar befogenhet till en representant för att agera på deras vägnar i andra team eller organisationer.</dd>


<dt id="entry-deliverable">Leverabel</dt>
<dd>En produkt, tjänst, komponent eller material som tillhandahålls som svar på en organisatorisk drivkraft.</dd>


<dt id="entry-equivalence">Likvärdighet (princip)</dt>
<dd><strong>Engagera människor i att fatta och förädla beslut som påverkar dem</strong> så att engagemanget och ansvarstagandet ökar, och ni utnyttjar den distribuerade intelligensen för att uppnå och utveckla era mål.</dd>


<dt id="entry-logbook">Loggbok</dt>
<dd>Ett (digitalt) system för att lagra all information som är relevant för att driva en organisation.</dd>


<dt id="entry-metric">Mätvärde</dt>
<dd>Ett kvantifierbart mått som används för att spåra och bedöma framsteg, utvärdera utfall och bestämma framgång</dd>


<dt id="entry-objective">Mål</dt>
<dd>Ett (specifikt) resultat som en person eller grupp eller organisation vill uppnå, en målsättning eller ambition.</dd>


<dt id="entry-pattern">Mönster</dt>
<dd>En process, teknik eller riktlinje som fungerar som en mall för att framgångsrikt agera på en viss typ av utmaning eller möjlighet.</dd>


<dt id="entry-operations-backlog">Operativ planeringslista</dt>
<dd>En synlig lista över (typiskt prioriterade eller ordnade) oavslutade arbetsmoment (leverabler).</dd>


<dt id="entry-operations">Operativ verksamhet</dt>
<dd>Att organisera, planera och utföra de dagliga aktiviteterna inom de begränsningar som definierats genom strukturell styrning.</dd>


<dt id="entry-organization">Organisation</dt>
<dd>En grupp människor som samarbetar mot en delad drivkraft (eller mål). Ofta delas en organisation upp i flera grupper.</dd>


<dt id="entry-organizational-driver">Organisatorisk drivkraft</dt>
<dd>En drivkraft är en persons eller grupps motiv till att agera på en specifik situation. En drivkraft anses vara en <strong>organisatorisk drivkraft</strong> om ett svar på den skulle hjälpa organisationen att generera värde, minska spill och slöseri eller undvika oönskade konsekvenser.</dd>


<dt id="entry-concern">Oro</dt>
<dd>Ett antagande som inte kan backas upp av resonemang eller tillräckligt med bevis för att bevisa dess relevans eller giltighet.</dd>


<dt id="entry-backlog">Planeringslista</dt>
<dd>En lista av (ofta prioriterade, ordnade) oavslutade uppgifter (leverabler eller drivkrafter) som behöver åtgärdas.</dd>


<dt id="entry-governance-backlog">Planeringslista för strukturell styrning</dt>
<dd>En synlig, prioriterad lista över ärenden (drivkrafter) som är kopplade till att styra en domän och kräver åtgärder.</dd>


<dt id="entry-primary-driver">Primär drivkraft</dt>
<dd>Den primära drivkraften för en domän är den huvudsakliga drivkraften som de personer som ansvarar för den domänen agerar på.</dd>


<dt id="entry-principle">Princip</dt>
<dd>En grundläggande idé eller regel som styr beteendet, eller förklarar eller styr hur något händer eller fungerar.</dd>


<dt id="entry-role">Roll</dt>
<dd>En domän som delegeras till en person som då blir rollinnehavare.</dd>


<dt id="entry-role-keeper">Rollinnehavare</dt>
<dd>En person som tar ansvar för en roll.</dd>


<dt id="entry-coordination">Samordning</dt>
<dd>Processen att göra det möjligt för individer eller team att samarbeta effektivt mellan olika domäner för att uppnå gemensamma mål.</dd>


<dt id="entry-consent">Samtycke (princip)</dt>
<dd><strong>Ta upp, undersök och lös upp invändningar mot beslut och åtgärder</strong> så att risken för oönskade konsekvenser minskar och eventuella värdefulla förbättringar kan upptäckas.</dd>


<dt id="entry-self-organization">Självorganisering</dt>
<dd>Alla aktiviteter eller processer genom vilka människor organiserar arbete. Självorganisering sker inom begränsningarna av ett område, men utan direkt inflytande av externa agenter. I varje organisation eller grupp samexisterar självorganisation med externt inflytande (t.ex. externa invändningar eller styrningsbeslut som påverkar domänen).</dd>


<dt id="entry-self-governance">Självstyre</dt>
<dd>Människor som själva fattar beslut om den strukturella styrning inom en domän.</dd>


<dt id="entry-social-technology">Social teknologi</dt>
<dd>Social teknologi är varje process, teknik, metod, skicklighet eller annat tillvägagångssätt som människor kan använda för att påverka sociala system – organisationer, samhällen, samhällen etc. — för att stödja uppnåendet av gemensamma mål och vägleda meningsfullt samspel och utbyte.</dd>


<dt id="entry-scm">Sociocratic Circle-Organisation Method (SCM)</dt>
<dd>En jämlik styrningsmetod för organisationer baserade på ett sociokratiskt tänkesätt som Gerard Endenburg utvecklat i Nederländerna.</dd>


<dt id="entry-sociocracy">Sociokrati</dt>
<dd>En strategi för att samorganisera där människor som påverkas av beslut kan påverka dem då det finns skäl att göra det.</dd>


<dt id="entry-waste">Spill</dt>
<dd>Allt som är onödigt för — eller står i vägen för — ett (mer) effektivt svar på en drivkraft.</dd>


<dt id="entry-tension">Spänning</dt>
<dd>En personlig upplevelse: ett symptom av dissonans mellan en persons uppfattning om en situation och dennes förväntningar (eller preferenser).</dd>


<dt id="entry-strategy">Strategi</dt>
<dd>Ett angreppssätt på hög nivå för hur människor skapar värde för att framgångsrikt kunna ansvara för en domän.</dd>


<dt id="entry-governance">Strukturell styrning</dt>
<dd>Processen att fastställa mål och fatta och förädla beslut som vägleder människor mot att uppnå dessa mål.</dd>


<dt id="entry-continuous-improvement">Ständig förbättring (princip)</dt>
<dd><strong>Granska regelbundet utfallet av det du gör, och gör sedan stegvisa förbättringar av vad du gör och hur du gör det baserat på vad du lärt dig</strong> så att du kan anpassa dig till förändringar när det behövs, och upprätthålla eller förbättra ändamålsenligheten över tid.</dd>


<dt id="entry-peer-domain">Syskondomän</dt>
<dd>Två syskondomäner finns inom samma omedelbara överdomän och kan vara överlappande.</dd>


<dt id="entry-team">Team</dt>
<dd>En grupp människor som samarbetar mot en gemensam drivkraft (eller mål). Vanligtvis är ett team en del av en organisation, eller så bildas det som ett samarbete mellan flera organisationer.</dd>


<dt id="entry-timebox">Tidsbox</dt>
<dd>En bestämd tidsperiod fokuserad på en specifik aktivitet (som inte nödvändigtvis hinner blir klar inom tidsperioden).</dd>


<dt id="entry-subdomain">Underdomän</dt>
<dd>En domän som är helt innesluten inom en annan domän.</dd>


<dt id="entry-subdriver">Underliggande drivkraft</dt>
<dd>En underliggande drivkraft uppstår som en konsekvens av att svara på en annan drivkraft (den överliggande drivkraften) och är nödvändig för att på ett ändamålsenligt sätt kunna svara på den överliggande drivkraften.</dd>


<dt id="entry-chosen-values">Valda värderingar</dt>
<dd>En uppsättning principer ett team (eller en organisation) har valt att kollektivt anta för att vägleda deras beteende i samband med deras samarbete.</dd>


<dt id="entry-value">Värde</dt>
<dd>Vikt, värde, nytta eller användbarhet av något i förhållande till en drivkraft. Se också "värderingar".</dd>


<dt id="entry-flow-of-value">Värdeflöde</dt>
<dd>Leverabler som rör sig genom en organisation mot kunder eller andra intressenter.</dd>


<dt id="entry-values">Värderingar</dt>
<dd>Värderade principer som styr beteende. Icke att förväxla med "värde" i samband med en drivkraft.</dd>


<dt id="entry-effectiveness">Ändamålsenlighet (princip)</dt>
<dd><strong>Lägg endast tid på sådant som leder närmare organisationens övergripande mål</strong>, så att den begränsade tid, energi och resurs som finns tillgänglig används på bästa sätt.</dd>


<dt id="entry-transparency">Öppenhet (princip)</dt>
<dd><strong>Anteckna all information som är värdefull för organisationen och gör den tillgänglig för alla i organisationen, såvida det inte finns någon speciell anledning till sekretess</strong> så att alla har den information de behöver för att förstå hur man gör sitt arbete på ett sätt som så ändamålsenligt som möjligt bidrar till helheten.</dd>


<dt id="entry-open-team">Öppet team</dt>
<dd>En grupp människor som bjuds in att bidra till det arbete och den styrning som görs inom ett område när de kan.</dd>


<dt id="entry-superdomain">Överdomän</dt>
<dd>En domän som helt omsluter en annan domän.</dd>


<dt id="entry-agreement">Överenskommelse</dt>
<dd>En överenskommen inriktning, process, förhållningssätt eller policy som skapats för att vägleda värdeflödet.</dd>


<dt id="entry-superdriver">Överliggande drivkraft</dt>
<dd>se underliggande drivkraft.</dd>


</dl>



