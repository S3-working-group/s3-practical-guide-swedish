---
title: "Ett mönsterbaserat tillvägagångssätt för organisatorisk förändring"
next_page_title: "Vad finns i den här handledningen?"
next_page_url: "contents.html"
prev_page_title: "Hur kan Sociokrati 3.0 hjälpa?"
prev_page_url: "how-does-s3-help.html"
---


S3 erbjuder ett mönsterbaserat tillvägagångssätt för organisatorisk förändring.

Ett **mönster** är en process, praxis eller riktlinje som fungerar som en mall för att framgångsrikt agera på en viss typ av utmaning eller möjlighet. S3-mönster upptäcks genom att observera människor som arbetar tillsammans i olika organisationer för att lösa problem och agera på de möjligheter de möter. När man upptäcker att det invanda sättet att göra saker inte ger förväntat eller önskat utfall kan man ofta hitta S3-mönster som kan hjälpa.

Mönster är modulära och anpassningsbara, kan användas självständigt, och är ömsesidigt förstärkande och kompletterar varandra när de används i kombination. S3-mönster kan förädlas och anpassas för att passa en organisations specifika behov.

I den här handledningen har mönstren grupperats efter ämne i elva kategorier för att lättare kunna identifiera vilka som är mest relevanta i en viss organisation:

- Meningsskapande och beslutsfattande
- Utveckla organisationer
- Kollegial utveckling
- Möjliggörare för samskapande
- Bygga organisationer
- Att börja använda S3
- Definiera överenskommelser
- Mötesformat
- Mötestekniker
- Organisera arbete
- Organisationsstruktur

Genom att tillhandahålla en meny med mönster att välja mellan efter behov, uppmuntrar S3 ett organiskt, **stegvist förhållningssätt till förändring utan en enorm initial investering**. Det möter människor där de är och hjälper dem att röra sig framåt och börja använda mönster i sin egen takt och enligt sitt unika sammanhang.