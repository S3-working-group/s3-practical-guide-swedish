# Förslagsformulering

<summary>
En (faciliterad) gruppprocess för att samskapa ett svar på en drivkraft.
</summary>

-   utnyttjar den kollektiva intelligensen och mångfalden av perspektiv inom en grupp
-   involverar personer i samskapandet av överenskommelser
-   främjar ansvarighet och en känsla av ägande

_Förslagsformulering_ kan också användas av en enstaka person.

## Stegen i förslagsformulering

**Samtycke till drivkraften:** Presentera kort [drivkraften](glossary:organizational-driver). _Är denna drivkraft relevant för oss att agera på? Finns det några väsentliga tillägg till drivkraften som har lagts fram?_

**Fördjupa förståelsen av drivkraften:** Uppmuntra väsentliga frågor för att förstå drivkraften i mera detalj.

**Samla in överväganden** relaterade till möjliga lösningar, formulerade som frågor. Frågor avslöjar begränsningar (informationsinsamlingsfrågor) eller möjligheter (generativa frågor).

**Besvara** alla informationsinsamlingsfrågor om möjligt.

**Prioritera** övervägandena.

**Samla idéer** som möjliga ingredienser till ett förslag.

**Designa ett förslag** för att agera på drivkraften med tanke på de kreativa idéer och den information som samlats in hittills. Detta görs oftast av en mindre grupp av "förslagsformulerare".

## Att välja förslagsformulerare

Ta hänsyn till:

-   vilka borde vara med?
-   vilka vill vara med?
-   vem mer kan ha värdefulla bidrag?
-   expertis, utifrån-perspektiv och inspiration

Två eller tre formulerare är oftast en lagom grupp. Kontrollera eventuella invändningar mot de föreslagna förslagsformulerarna.

![Processen för förslagsformulering](img/agreements/proposal-forming.png)
